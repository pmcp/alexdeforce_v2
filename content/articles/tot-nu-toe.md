---
title: Tot nu toe
date: 2025-10-23T12:23:00.000+02:00
category: poezie
tags:
  - boek
draft: false
featured: true
image:
  - /img/565518076_18342416755201059_599031817582160846_n.jpeg
---
![Alex Deforce - Tot nu toe (Poëziecentrum)](/img/565518076_18342416755201059_599031817582160846_n.jpeg "Alex Deforce - Tot nu toe (Poëziecentrum)")

<iframe data-testid="embed-iframe" style="border-radius:12px" src="https://open.spotify.com/embed/album/23rgHj3WEwtHO9JrenobI6?utm_source=generator" width="100%" height="152" frameBorder="0" allowfullscreen="" allow="autoplay; clipboard-write; encrypted-media; fullscreen; picture-in-picture" loading="lazy"></iframe>

> Poëzie die leeft voorbij het papier.
>
> 'Tot nu toe' bundelt voor het eerst het veelzijdige dichterschap van Alex Deforce. Zijn poëzie vond de afgelopen jaren een groeiende schare luisteraars op vinyl en via streamingdiensten, en verschijnt nu voor het eerst in bundelvorm voor de lezer. De bundel is geen verzameld werk maar brengt wel het gros van Deforces muzikale werk samen met zijn andere poëzie, dat zich niet laat vangen in één concept of één thema. Tenzij het leven zelf dan, dat van de dichter en de wereld rondom, tot nu toe.
>
> ‘Het is duidelijk dat Alex Deforce een dichter is met een missie maar ook met een talent om in enkele zinnen een beeld of een inzicht op te roepen.’ — MappaLibri
>
> Sinds zijn eerste dichterlijke stappen in 2019, op 'Nachtdichter' van Victor De Roo, heeft Alex Deforce (1984) een unieke positie in het literaire landschap ingenomen. Met *[Tussenbruggen](https://shop.poeziecentrum.be/nl/boeken/9789056551315/tussenbruggen-alex-deforce)*(2024) creëerde hij een meertalig werk dat niet alleen letterlijk tussen twee bruggen in het Brusselse ontstond tijdens pandemische wandelingen, maar dat ook figuurlijk fungeerde als een weerspiegeling van de meertalige realiteit van onze hoofdstad. Deforce werkt frequent samen met muzikanten uit de Belgische underground muziekscene. In 2022 richtte hij Les Editions Deforce op, een kleine uitgeverij die samenwerkingen uitbrengt met onder anderen Azertyklavierwerke (Vieze Meisje), Victor De Roo en Paulo Rietjens (Stikstof, Zwangere Guy). Daarnaast speelt hij momenteel live met burger service (NL) als Morgen De Knoop.
